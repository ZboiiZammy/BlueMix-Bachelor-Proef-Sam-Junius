#IBM BlueMix : The Mobile Cloud

######*Bachelor Proef door Sam Junius*

##Project Voorstelling

###Doelstelling

In deze bachelorproef werk je een beperkte applicatie op het IBM BlueMix platform, meer bepaald met de boilerplate “Mobile Cloud”. Je onderzoekt hierbij de voor- en nadelen van dit RAD-Cloud-framework (Rapid Application Development) van IBM. Je zal je toespitsen op het Mobile Cloud gedeelte, slechts een onderdeel van BlueMix dat een heel scala aan ontwikkelingsmogelijkheden aanbiedt.

###Inhoud

BlueMix is een implementatie van de Open Cloud Architecture van IBM, waarbij ontwikkelaars in staat worden gesteld om op korte tijd kwaliteitsvolle applicaties te creëren, deployen en nadien ook te beheren. Hierbij biedt IBM een breed scala aan services en technologieën aan, die je naar hartenlust kan combineren. Dankzij het brede portfolio dat IBM via BlueMix aanbiedt is er voor nagenoeg elke applicatie een combinatie voorhanden.

In deze bachelorproef zal je je specifiek verdiepen in de zogenaamde “Mobile Cloud” boilerplate. Dit is een combinatie van onderstaande technologieën en services:
* **SDK for Node.js** geeft de mogelijkheid om mobiele en webapplicaties te maken door gebruik te maken van de mobile app template en SDK voor Node.js
*	**Mobile Application Security** laat toe om de toegang tot de mobile cloud services te gaan restricteren en beveiligen.
*	**Push** is een component waarmee je eenvoudig push-berichten naar mobiele toestellen kan sturen
*	**Mobile Data** biedt SDK’s aan om binnen Android, iOS en JavaScript de back-end aan te spreken op een zeer transparante en eenvoudige manier.

De Mobile Cloud boilerplate wordt meteen in een reële case toegepast. Je zal een applicatie ontwikkelen die de uitwisseling van bedrijfskennis mogelijk maakt. Een gebruiker kan hierbij een nieuwe best practice delen met collega’s omtrent bepaalde topics. Wanneer een werknemer ingeschreven is op een topic zal hij/zij een notification ontvangen wanneer nieuwe best practices werden toegevoegd in deze categorie. Aangezien het om bedrijfsgevoelige info gaat is beveiliging een must.

###Eindresultaten

Het eindresultaat van deze bachelorproef bestaat uit volgende onderdelen:
* een kritische analyse van het BlueMix platform, meer bepaald de Mobile Cloud boilerplate
* een technische uiteenzetting van de mogelijkheden van de Mobile Cloud boilerplate
* een uitgewerkte applicatie (zie inhoud) met behulp van Mobile Cloud in BlueMix:
  * Node.js
  * iOS
  * Android

##Logboek

* **22/09/2014** - Voorstel ingestuurd
* **23/09/2014** - Onderzoek naar Bluemix. Kijken of ik het kan opstarten. Het feit is dat alles geld kost. Ik kan enkel een 30dagen account registreren. Ik heb een mail gestuurd naar VR om te zien of ik een account kan verkrijgen die langer meegaat. Ik heb het project aangemaakt met het boiler template van het type Mobile Cloud. Bluemix heeft direct een hostname opgezet voor alles.
  <img src="http://i.imgur.com/AkFJ7gJ.png"/> 
  Ik zit nu vast met hoe ik nu verder moet. Dit ligt vooral aan hoe Node.js, MAS, Mobile Data en Push in elkaar steken.
* **15/10/2014** - Ik heb de tutorial gevolgd van Android en heb succesvol een android app kunnen opzetten. Alles is heel goed uitgelegd!
  <img src="http://i.imgur.com/TaETooG.png"/>
  <img src="http://i.imgur.com/cg6PSH1.png"/>
  Ook heb ik een node.js project kunnen opzetten met bluemix alsook een GIT repository op Jazz. Dit is een versioningsysteem van IBM die ervoor zorgt dat de app kan blijven runnen in samenwerking met BlueMix.
  <img src="http://i.imgur.com/24ZI7sJ.png"/>
* **21/10/2014** - Telefonisch contact gehad met de mensen van IBM betreffende het verlopen van mijn account. Ik moet kredietkaart gegevens invullen en dan kan ik doorwerken. Eventueel vragen aan mn ouders ofwel een prepaid kredietkaart. De persoon van IBM heeft mij ook verschillende documenten en filmpjes gemailed om mij te ondersteunen bij het maken van mijn applicatie.
 
